<!DOCTYPE html>
<html lang="en">
<head>
    <title>Janis Antetokumpo</title>
</head>
<body>
<h1>Janis antetokumpo</h1>
<p>Janis Adetokumbo (grč. Γιάννης Αντετοκούνμπο, engl. Giannis Antetokounmpo; Atina, 6. decembar 1994)[1] grčki je košarkaš.[2] Igra na poziciji krila, a trenutno nastupa za Milvoki bakse. Iako je visok preko 2,10 m, Adetokumbo poseduje atleticizam i kontrolu lopte koji su karakteristični za pleja, što mu je i donelo nadimak "Grčko čudovište" (engl. Greek Freak) zbog svojih gabarita, skočnosti i eksplozivnosti.[3] Tokom 2015/16 sezone postao je glavni plejmejker tima,[4] a u 2016/17 sezoni predvodio ih je u svih pet glavnih statističkih kategorija[5] i postao je prvi igrač u istoriji NBA lige koji je završio regularnu sezonu u top 20 igrača po poenima, skokovima, asistencijama, ukradenim loptama i blokovima.[6] Osvojio je nagradu Igrača koji je najviše napredovao 2017. godine. Primljen je u 3 Ol-star timova i predvodio je istočnu konferenciju u broju glasova 2019. godine. </p>
<br>
<p>Adetokumbo je rođen u Atini u Grčkoj 6. decembra 1994. godine kao sin nigerijskih emigranata.[7] Tri godine pre toga, njegovi roditelji su se preselili iz Lagosa, ostavljajući svog prvorođenog sina, Frensisa, sa svojom babom i dedom. Iako su Adetokumbo i njegova tri brata rođeni u Grčkoj, nisu se automatski kvalifikovali za grčko državljanstvo, tako da Adetokumbo prvih 18 godina svog života zvanično nije bio državljanin nijedne države.

Adetokumbo je odrastao u Atinskom predgrađu Sepolija. On i njegov stariji brat, Tanasis, pomagali su svojim roditeljima tako što su prodavali razne stvari kao što su satovi, torbe i naočare za sunce na ulici.[8] Adetokumbo je počeo da igra košarku 2007. godine,[9] a do 2009. igrao je takmičarski za mladu ekipu Filatlitikosa. U 2011. godini pridružio se seniorskoj ekipi i igrao sa njima u grčkoj trećoj poluprofesionalnoj ligi tokom sezone 2011/12</p>
<img src="http://www.b92.net/news/pics/2020/12/10/18761050775fd1e0e04cc30828920938_w640.jpg">
<p>Adetokumbov otac, Čarls, bio je bivši Nigerijski fudbaler, dok je njegova majka, Veronika, bivša skakačica uvis.[67] Čarls je preminuo u septembru 2017. godine u 54. godini života.[43] Njegovi roditelji dolaze iz različitih nigerijskih etničkih grupa - Čarls je bio iz grupe Joruba, dok je Veronika iz grupe Igbo. Prema košarkaškom velikanu Hakimu Oladžuvonu, koje je takođe iz grupe Joruba, porodično ime Adetokumbo u prevodu znači „kruna se vratila preko mora”.[68]

Adetokumbo ima dva starija brata, Frensisa i Tanasisa, i dva mlađa brata, Kostasa i Aleksisa.[69] Tanasis i on su bili saigrači u Filatlitikosu, a Kostas im se pridružuje kasnije. Njegov najstariji brat, Frensis, igrao je profesionalno fudbal u Nigeriji, a u Grčkoj se profesionalno bavi i košarkom i fudbalom.[70]

Cela porodica, osim Frensisa i Tanasisa, se preselila u Milvoki iz Atine rane 2014. godine.[71] U julu 2016. godine, Janis i Tanasis su započeli svoju obaveznu vojnu službu u Grčkoj. Njih dvojica su odslužili samo tri meseca u vojsci.</p>

</body>
</html>